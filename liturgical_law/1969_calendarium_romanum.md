---
title: Calendarium Romanum
promulgated: 1969-03-21 S. C. R. Prot. N. R 21/969
effective_since: 1970-01-01
source: https://archive.org/stream/CalendariumRomanum1969/Calendarium%20Romanum%20%281969%29_djvu.txt
note: |
  From the book only the part with nature of actual liturgical law
  is reproduced, leaving out everything else (introductory decree
  promulgating the document and specifying temporary liturgical
  rules; papal motu proprio; first version of General Roman Calendar,
  which we provide as data file; litany of saints;
  commentary by the reform commission)
---

CALENDARIUM ROMANUM

EX DECRETO SACROSANCTI OECUMENICI
CONCILII VATICANI II INSTAURATUM
AUCTORITATE PAULI PP. VI PROMULGATUM

EDITIO TYPICA

TYPIS POLYGLOTTIS VATICANIS
MCMLXIX




NORMAE UNIVERSALES DE ANNO LITURGICO
ET DE CALENDARIO


Caput primum
DE ANNO LITURGICO

1. Christi opus salutiferum sancta Ecclesia, statis diebus per anni
decursum, sacra recordatione celebrat. In unaquaque hebdomada, die
quae dominica appellatur, memoriam agit Resurrectionis Domini, quam
semel etiam in anno, maxima Paschae sollemnitate, una cum beata eius
Passione frequentat. Per anni vero circulum Christi totum mysterium
explicat nataliciaque Sanctorum commemorat.

Variis autem anni liturgici temporibus, iuxta traditas disciplinas, Ec-
clesia fidelium eruditionem perficit, per pias animi et corporis exercita-
tiones, instructionem, precationem, paenitentiae et misericordiae opera. 1

2. Principia quae sequuntur tum ad ritum romanum tum ad omnes
alios ritus applicari possunt ac debent, normae tamen practicae solum
ritum romanum spectare intellegendae sunt, nisi agatur de iis quae ex
ipsa rei natura alios quoque ritus afficiant. 2


Tit. I - De diebus liturgicis
I. De die liturgico in genere

3. Unusquisque dies sanctificatur liturgicis populi Dei celebrationibus,
praesertim vero Sacrificio eucharistico et Officio divino.

Dies liturgicus decurrit a media nocte ad mediam noctem. Celebratio
vero dominicae et sollemnitatum incipit iam vespere diei praecedentis.


II. De dominica

4. Primo uniuscuiusque hebdomadae die, quae dies Domini seu dies
dominica nuncupatur. Ecclesia, ex traditione apostolica, quae originem
ducit ab ipsa die Resurrectionis Christi, mysterium paschale celebrat.
Itaque dominica uti primordialis dies festus haberi debet. 3


1 Cf. Conc. Vat. II, Const. de Sacra Liturgia, Sacrosanctum Concilium, nn. 102-
105: A.A.S. 56 (1964) pp. 125-126.

5 Cf. Ibidem, n. 3: A.A.S. 56 (1964) p. 98.

3 Cf. Ibidem, n. 106: A.A.S. 56 (1964) p. 126.



12


CALENDARIUM ROMANUM GENERALE


5 . Propter suum peculiare momentum, dominica suam cedit celebra-
tionem solummodo sollemnitatibus, necnon festis Domini; Dominicae
vero Adventus, Quadragesimae et Paschae super omnia festa Domini et
super omnes sollemnitates praecedentiam habent. Sollemnitates autem in
his dominicis occurrentes, sabbato anticipantur.

6. Dominica excludit per se assignationem perpetuam alius celebra-
tionis. Attamen:

a ) Dominica infra octavam Nativitatis Domini, fit festum S. Familiae;

b) Dominica post diem 6 ianuarii, fit festum Baptismatis Domini;

c ) Dominica post Pentecosten, fit sollemnitas SS.mae Trinitatis;

d) Dominica ultima « per annum », fit sollemnitas D. N. I. C. univer-
sorum Regis.

7 . Ubi autem sollemnitates Epiphaniae, Ascensionis et SS.mae Eucha-
ristiae non sunt de praecepto servandae, assignentur dominicae tamquam
diei proprio, hac ratione:

a) Epiphania, dominicae a die 2 ad diem 8 ianuarii occurrenti;

b ) Ascensio, dominicae VII Paschae;

c) Sollemnitas SSjnae Eucharistiae, dominicae post SS.mam Trinitatem.

S S Co x, (p io CfirljTi

III. De sollemnitatibus, festis et memoriis

8 . Anni circulo, Ecclesia, mysterium Christi celebrando, etiam beatam
Dei Genetricem Mariam cum peculiari amore veneratur, memoriasque
Martyrum aliorumque Sanctorum pietati fidelium proponit. 4

9 . Sancti qui momentum universale prae se ferunt in Ecclesia universa
obligatorie celebrantur; ceteri, aut in calendario inscribuntur, ad libi-
tum tamen celebrandi, aut particulari cuique Ecclesiae, vel nationi, vel
religiosae familiae, relinquuntur colendi. 5

10 . Celebrationes, iuxta momentum quod ipsis tribuitur, ita inter se
distinguuntur et nominantur: sollemnitas, festum, memoria.

11 . Sollemnitates inter dies praecipuos adnumerantur, quorum cele-
bratio incipit a I Vesperis, die praecedenti. Nonnullae sollemnitates etiam
Missa propria vigiliae ditantur, vespere diei praecedentis adhibenda, si
Missa horis vespertinis celebratur.

12 . Summarum sollemnitatum Paschae et Nativitatis celebratio per
octo dies continuos protrahitur. Utraque octava legibus propriis ordinatur.

4 Cf. Conc. Vat. II, Const. de Sacra Liturgia, Sacrosanctum Concilium, nn. 103-
104: A.A.S. 56 (1964) pp. 125-126.

s Cf. Ibidem, n. 111: A.A.S. 56 (1964) p. 127.




NORMAE DE ANNO LITURGICO ET DE CALENDARIO


13


13 . Festa intra fines diei naturalis celebrantur; proinde non habent
I Vesperas, nisi de festis Domini agatur quae in dominicis per annum
occurrunt et pro earum Officio substituuntur.

14 . Memoriae sunt obligatoriae vel ad libitum; earum autem cele-
bratio cum celebratione feriae occurrentis componitur secundum normas,
quae in Institutionibus generalibus 'de Missa et de Officio divino expo-
nuntur.

Memoriae vero obligatoriae, quae occurrunt in feriis Quadragesimae,
solummodo tamquam memoriae ad libitum celebrari possunt.

Si eodem die plures inscribuntur in calendario memoriae ad libitum,
una tantum celebrari potest, omissis ceteris.

15 . In sabbatis per annum, in quibus non occurrat memoria obliga-
toria, fieri potest memoria ad libitum de beata Maria Virgine.


IV. De feriis

16 . Hebdomadae dies, qui post dominicam decurrunt, feriae nuncu-
pantur; diversa tamen ratione celebrantur, iuxta momentum ipsis pro-
prium:

a) Feria IV Cinerum et feriae Hebdomadae sanctae, a feria II ad fe-
riam V inclusive, omnibus aliis celebrationibus praeferuntur.

b) Feriae Adventus, a die 17 ad diem 24 decembris inclusive, et om-
nes feriae Quadragesimae memoriis obligatoriis praeferuntur.

c) Ceterae feriae omnibus sollemnitatibus et festis cedunt et cum
memoriis componuntur.


Tit. II - De anni circulo

17 . Totum Christi mysterium per anni circulum ab Ecclesia recolitur,
ab Incarnatione usque ad diem Pentecostes et ad exspectationem adventus
Domini. 6

I. De Triduo paschali

18 . Cum vero humanae redemptionis et perfectae Dei glorificationis
opus adimpleverit Christus praecipue per suum paschale mysterium, quo
mortem nostram moriendo destruxit et vitam resurgendo reparavit,
sacrum paschale Triduum Passionis et Resurrectionis Domini uti totius

6 Cf. Conc. Vat. II, Const. de Sacra Liturgia, Sacrosanctum Concilium, n. 102:
A.A.S. 56 (1964) p. 125.



14


CALENDARIUM ROMANUM GENERALE


anni liturgici culmen effulget. 7 Fastigium igitur, quod dies dominica habet
in hebdomada, sollemnitas Paschae habet in anno liturgico. 8

19. Triduum paschale Passionis et Resurrectionis Domini incipit a Missa
vespertina in Cena Domini, habet suum centrum in Vigilia paschali, et
clauditur Vesperis dominicae Resurrectionis.

20. Feria VI in Passione Domini, 9 et, iuxta opportunitatem, etiam Sab-
bato sancto usque ad Vigiliam paschalem, 10 ubique celebratur sacrum
ieiunium paschale.

Feria VI Hebdomadae sanctae, horis postmeridianis, fit celebratio
Passionis Domini.

21. Vigilia paschalis, nocte sancta qua Dominus resurrexit, habetur
ut « mater omnium sanctarum Vigiliarum », lx in qua Ecclesia Christi
resurrectionem vigilando exspectat, eamque in sacramentis celebrat. Ergo
tota huius sacrae Vigiliae celebratio nocte peragi debet, ita ut incipiatur
post initium noctis et finiatur ante diei dominicae diluculum.


II. De tempore paschali

22. Quinquaginta dies a dominica Resurrectionis ad dominicam Pen-
tecostes in laetitia et exsultatione celebrantur sicut unus dies festus,
immo « magna dominica ». 12

Hi sunt dies in quibus praecipue cantatur Alleluia.

23. Dominicae huius temporis veluti dominicae Paschae habentur et,
post dominicam Resurrectionis, dominicae II, III, IV, V, VI, VII Paschae
nuncupantur; concluditur autem hoc sacrum quinquaginta dierum tem-
pus dominica Pentecostes.

24. Octo primi dies temporis paschalis constituunt octavam Paschae
et uti sollemnitates Domini celebrantur.

25. Quadragesima die post Pascha celebratur Ascensio Domini, nisi,
ubi non est de praecepto servanda, VII dominicae Paschae fuerit assi-
gnata (cf. n. 7).

26. Feriae post Ascensionem usque ad sabbatum ante Pentecosten in-
clusive ad adventum praeparant Spiritus Sancti Paracliti.

7 Cf. Conc, Vat. II, Const. de Sacra Liturgia, Sacrosanctum Concilium, n. 5:
A.A.S. 56 (1964) p. 99.

s Cf. Ibidem, n. 106: A.A.S. 56 (1964) p. 126.

9 Cf. Paulus VI, Const. Apost. Paenitemini, 17 febr. 1966, II § 3: A.A.S. 58 (1966)
p. 184.

10 Cf. Conc. Vat. II, Const. de Sacra Liturgia, Sacrosanctum Concilium, n. 110:
A.A.S. 56 (1964) p. 127.

11 S. Augustinus, Sermo 219: PL 38, 1088.

12 S. Athanasius, Epist. fest. 1: PG 26, 1366.



NORMAE DE ANNO LITURGICO ET DE CALENDARIO


15


III. De tempore Quadragesimae

27. Tempus Quadragesimae ordinatur ad praeparationem celebratio-
nis Paschae: liturgia enim quadragesimalis tam catechumenos, per diver-
sos initiationis Christianae gradus, quam fideles, memoriam Baptismi
recolentes et paenitentiam agentes, componit ad celebrandum paschale
mysterium. 13

28. Tempus Quadragesimae decurrit a feria IV Cinerum ad Missam
in Cena Domini exclusive.

Ab initio Quadragesimae usque ad Vigiliam paschalem non dicitur
Alleluia.

29. Feria IV in capite Quadragesimae, quae ubique habetur ut dies
ieiunii, 14 imponuntur cineres.

30. Dominicae huius temporis appellantur dominicae I, II, III, IV, V
in Quadragesima. Dominica sexta, in qua initium sumit Hebdomada sanc-
ta, dicitur « Dominica in palmis de Passione Domini ».

31. Hebdomada sancta ordinatur ad recolendam Passionem Christi
ab eius ingressu messianico in Ierusalem.

Feria V Hebdomadae sanctae, mane, Episcopus, Missam cum suo pre-
sbyterio concelebrans, olea sancta benedicit et chrisma conficit.

IV. De tempore Nativitatis

32. Post annuam mysterii paschalis celebrationem, nihil antiquius
habet Ecclesia quam memoriam Nativitatis Domini et primarum eius
manifestationum recolere: quod fit tempore Nativitatis.

33. Tempus Nativitatis decurrit a I Vesperis Nativitatis Domini usque
ad dominicam post Epiphaniam, seu post diem 6 ianuarii, inclusive.

34. Missa in Vigilia Nativitatis adhibetur vespere diei 24 decembris
sive ante sive post I Vesperas.

Die autem Nativitatis Domini, Missa ter celebrari potest, secundum
antiquam traditionem romanam, scilicet in nocte, in aurora et in die.

35. Nativitas Domini suam habet octavam sic ordinatam:

a) Dominica infra octavam, fit festum S. Familiae Iesu, Mariae et Ioseph.

b ) Die 26 decembris, fit festum S. Stephani, Protomartyris.

c) Die 27 decembris, fit festum S. Ioannis, Apostoli et Evangelistae.

13 Cf. Conc. Vat. II, Const. de Sacra Liturgia, Sacrosanctum Concilium, n. 109:
A.A.S. 56 (1964) p. 127.

14 Cf. Paulus VI, Const. Apost. Paenitemini, 17 febr. 1966, II § 3: A.A.S. 58 (1966)
p. 184.


16


CALENDARIUM ROMANUM GENERALE


d) Die 28 decembris, fit festum Ss. Innocentium.

e) Dies 29, 30, 31 sunt dies infra octavam.

/) Die 1 ianuarii, in octava Nativitatis, fit Sollemnitas Sanctae Dei
Genetricis Mariae, in qua commemoratur etiam impositio SS.mi Nomi-
nis Iesu.

36. Dominica a die 2 ad diem 5 ianuarii occurrens est Dominica II
post Nativitatem.

37 . Epiphania Domini celebratur die 6 ianuarii, nisi, ubi non est de
praecepto servanda, assignata sit dominicae a die 2 ad diem 8 ianuarii
occurrenti (cf. n. 7).

38. Dominica post diem 6 ianuarii occurrente, fit festum Baptismatis
Domini.


V. De tempore Adventus

39. Tempus Adventus duplicem habet indolem: est enim tempus prae-
parationis ad sollemnia Nativitatis, in quibus primus Dei Filii adventus
ad homines recolitur, ac simul tempus quo per hanc recordationem men-
tes diriguntur ad exspectationem secundi Christi adventus in fine tem-
porum. His duabus rationibus, tempus Adventus se praebet ut tempus
devotae ac iucundae exspectationis.

40 . Tempus Adventus incipit a I Vesperis dominicae quae incidit in
diem 30 novembris vel est huic vicinior, et explicit ante I Vesperas Na-
tivitatis Domini.

41 . Dominicae huius temporis nuncupantur dominicae I, II, III, IV
Adventus.

42 . Feriae a die 17 ad diem 24 decembris inclusive modo magis di-
recto ad praeparationem Nativitatis Domini ordinantur.


VI. De tempore « per annum »

43 . Praeter tempora propriam indolem habentia, triginta tres vel tri-
ginta quattuor supersunt hebdomadae per anni circulum, in quibus non
celebratur peculiaris mysterii Christi aspectus; sed potius ipsum myste-
rium Christi in sua plenitudine recolitur, praesertim vero diebus domi-
nicis. Huiusmodi periodus tempus « per annum » nuncupatur.

44 . Tempus « per annum » incipit feria II quae sequitur dominicam post
diem 6 ianuarii occurrentem et protrahitur usque ad feriam III ante



NORMAE DE ANNO LITURGICO ET DE CALENDARIO


17


Quadragesimam inclusive; iterum incipit feria II post dominicam Pen-
tecostes et explicit ante I Vesperas dominicae I Adventus.

Eadem ratione adhibetur series formulariorum, quae pro dominicis
et feriis huius temporis invenitur tum in Breviario tum in Missali.


VII. De Rogationibus et Quattuor anni Temporibus

45. In Rogationibus et Quattuor anni Temporibus, Ecclesia solet pro
variis hominum necessitatibus, imprimis vero pro fructibus terrae et
hominum laboribus, Dominum exorare, eique publice gratias referre.

46. Ut Rogationes et Quattuor anni Tempora diversis locorum et fide-
lium necessitatibus aptari possint, quoad tempus et rationem illa cele-
brandi a Conferentiis Episcopalibus ordinentur oportet.

De eorum proinde amplitudine celebrationis, per unum vel plures dies
protrahendae, de eorum iteratione per anni decursum, normae statuantur
a competenti auctoritate, attentis necessitatibus localibus.

47. Missa pro singulis diebus harum celebrationum, inter votivas eli-
gatur, quae sit magis accommodata supplicationum proposito.


Caput secundum
DE CALENDARIO


Tit. I - De calendario et celebrationibus in eo inscribendis

48. Ordinatio celebrationis anni liturgici calendario regitur, quod est
generale vel particulare, prouti statutum est in usum totius ritus romani,
vel in usum alicuius Ecclesiae particularis vel familiae religiosae.

49. In calendario generali universus cyclus celebrationum inscribitur,
tum mysterii salutis in Proprio de tempore, tum eorum Sanctorum qui
momentum universale prae se ferunt, et ideo obligatorie ab omnibus cele-
brantur, tum aliorum qui universalitatem et continuitatem sanctitatis
in populo Dei demonstrant.

Calendaria vero particularia celebrationes magis proprias continent
congruenti ratione cum cyclo generali organice compositas. Singulae enim
Ecclesiae vel familiae religiosae Sanctos, qui ipsis sunt peculiari ratione
proprii, peculiari honore prosequantur oportet.

Calendaria tamen particularia, a competenti auctoritate componenda,
ab Apostolica Sede sunt probanda.


2 ( 790 )


18


CALENDARIUM ROMANUM GENERALE


50. In componendis calendariis particularibus, ad haec attendatur:

a) Proprium de tempore, seu cyclus temporum, sollemnitatum et fe-
storum, quo mysterium Redemptionis in anno liturgico explicatur et
colitur, integer semper servetur, et debita praeeminentia gaudeat super
celebrationes particulares.

b ) Celebrationes propriae organice cum celebrationibus universalibus
componantur, attentis ordine et praecedentia in tabula dierum liturgico-
rum pro singulis indicatis. Ne tamen calendaria particularia plus aequo
onerentur, singuli Sancti unica celebratione in anno liturgico gaudeant,
servata, ubi rationes pastorales id suadeant, altera celebratione in forma
memoriae ad libitum pro translatione aut inventione sanctorum Patro-
norum aut Fundatorum Ecclesiarum vel familiarum religiosarum.

c ) Celebrationes indultae ne sint duplicatio aliarum celebrationum in
cyclo mysterii salutis iam occurrentium, neque numero plus aequo
augeantur.

51. Quamvis conveniat ut quaevis dioecesis suum Calendarium et Pro-
prium Officiorum atque Missarum habeat, nihil tamen obstat quominus
Calendaria et Propria habeantur universae provinciae aut regioni aut
nationi, vel etiam latiori dicioni, communia, ab iis quorum interest, mu-
tua cooperatione paranda.

Quod principium, aequa ratione, servari potest etiam in calendariis
religiosis pro pluribus provinciis eiusdem dicionis civilis.

52. Calendarium particulare conficitur inserendo calendario generali
sollemnitates, festa et memorias quae sunt propria, idest:

a) In calendario dioecesano, praeter celebrationes Patronorum, et De-
dicationis ecclesiae cathedralis, Sancti et Beati, qui cum dioecesi pecu-
liarem habent necessitudinem, ex. gr. originis, commorationis longioris,
obitus.

b ) In calendario religioso, praeter celebrationes Tituli, Fundatoris et
Patroni, Sancti et Beati, qui illius familiae religiosae sodales fuerunt vel
cum ea peculiarem relationem habuerunt.

c ) In calendario singularum ecclesiarum, praeter celebrationes pro-
prias dioecesis aut familiae religiosae, celebrationes ipsius ecclesiae pro-
priae, quae in tabula dierum liturgicorum recensentur, necnon Sancti
quorum corpus in eadem ecclesia asservatur. Sodales autem familiarum
religiosarum cum communitate Ecclesiae localis iunguntur in celebrandis
Dedicatione ecclesiae cathedralis et Patronis principalibus loci et am-
plioris dicionis ubi degunt.

53. Quando aliqua dioecesis vel aliqua familia religiosa pluribus Sanctis
et Beatis decoratur, cavendum est ne calendarium universae dioecesis
vel universi Instituti plus aequo gravetur. Proinde:




NORMAE DE ANNO LITURGICO ET DE CALENDARIO


19


a) Haberi potest imprimis celebratio communis omnium Sanctorum
et Beatorum dioecesis vel familiae religiosae, vel alicuius ordinis eorum;

b) Singulari celebratione inscribantur calendario tantummodo Sancti
vel Beati, qui peculiare momentum prae se ferunt pro universa dioecesi
vel familia religiosa;

c) Ceteri Sancti et Beati celebrentur tantum iis in locis cum quibus
strictiores habent necessitudines, aut ubi eorum corpus asservatur.

54. Celebrationes propriae, nisi aliter pro aliquibus earum in tabula
dierum liturgicorum praevideatur, aut peculiares rationes exstent histo-
ricae aut pastorales, ut memoriae obligatoriae vel ad libitum inscriban-
tur. Nihil tamen impedit, quominus aliquae celebrationes pro certis locis
modo sollemniore fiant quam in universa dioecesi vel familia religiosa.

55. Celebrationes calendario proprio inscriptae ab omnibus qui ad
illud calendarium tenentur servari debent; et nonnisi approbante Apo-
stolica Sede e calendario expungi vel gradu mutari possunt.


Tit. II - De celebrationum die proprio

56. Sanctos consuevit Ecclesia celebrare ipsorum die natalicio: quod
opportune servetur etiam in propriis celebrationibus calendario parti-
culari inscribendis.

Attamen, etsi celebrationes propriae peculiare momentum habent pro
singulis Ecclesiis particularibus vel familiis religiosis, valde tamen ex-
pedit ut, in celebrandis sollemnitatibus, festis et memoriis obligatoriis,
quae in calendario generali recensentur, unitas, quantum fieri potest,
habeatur.

Proinde in celebrationibus propriis calendario particulari inscriben-
dis, haec serventur:

a) Celebrationes quae etiam in calendario generali recensentur, eodem
die quo ibi inscripta sunt, calendario proprio inscribantur, mutato, si
necesse est, gradu celebrationis.

Idem servetur in inscribendis celebrationibus alicui tantum ecclesiae
propriis, ad calendarium dioecesanum vel religiosum quod attinet.

b) Celebrationes Sanctorum, quae in calendario generali non inve-
niuntur, diei natalicio assignentur.

c) Si autem dies natalicius ignoratur, celebratio assignetur diei alia
ratione eidem Sancto proprio, ex. gr. diei ordinationis, inventionis, trans-
lationis; secus diei qui in calendario particulari liber sit ab aliis cele-
brationibus.

d) Si vero dies natalicius impeditur alia celebratione superioris vel




20


CALENDARIUM ROMANUM GENERALE


eiusdem gradus in calendario generali vel particulari, assignetur proxi-
miori diei similiter non impedito.

e) Aliae celebrationes, quae indultae vocantur, inscribantur die aptiore
sub respectu pastorali.

/) Ut autem cyclus anni liturgici plena sua luce fulgeat, neque cele-
brationes Sanctorum perpetuo impediantur, dies quibus plerumque tem-
pus Quadragesimae et octava Paschae occurrunt, necnon dies a 17 ad
31 decembris, a celebrationibus particularibus liberi maneant, nisi agatur
de memoriis non obligatoriis vel de festis de quibus in tabula dierum
liturgicorum, n. 8 a, b, c, d, aut de sollemnitatibus quae ad aliud tempus
nequeunt transferri.

Sollemnitas S. Ioseph (die 19 martii), ad alium diem extra Quadra-
gesimam a Conferentiis Episcopalibus transferri potest, nisi sit de prae-
cepto servanda.

57. Si qui Sancti vel Beati una simul calendario inscribuntur, simul
semper celebrantur, quoties eodem gradu sunt celebrandi, etsi unus aut
aliqui eorum sunt magis proprii. Si vero unus aut aliqui ex his Sanctis
vel Beatis gradu superiore sunt celebrandi, fiat Officium de his tantum,
omissa celebratione ceterorum, nisi conveniat eos alii diei assignare ad
modum memoriae obligatoriae.

58. Ad bonum pastorale fidelium procurandum, in dominicis per an-
num, licet eas celebrationes agere, quae infra hebdomadam occurrunt,
quaeque ipsorum fidelium pietati sunt acceptae, dummodo hae in tabula
praecedentiae ipsi dominicae praeponantur. De his celebrationibus dici
possunt omnes Missae, quae concurrente populo celebrantur.

59. Praecedentia inter dies liturgicos, quoad eorum celebrationem,
unice regitur sequenti tabula.


Tabula dierum liturgicorum
secundum ordinem praecedentiae disposita

I

1. Triduum paschale Passionis et Resurrectionis Domini.

2. Nativitas Domini, Epiphania, Ascensio et Pentecostes.
Dominicae Adventus, Quadragesimae et Paschae.

Feria IV Cinerum.

Feriae Hebdomadae sanctae, a feria II ad feriam V inclusive.
Dies infra octavam Paschae.




NORMAE DE ANNO LITURGICO ET DE CALENDARIO


21


3. Sollemnitates Domini, beatae Mariae Virginis, Sanctorum in calen-
dario generali inscriptae.

Commemoratio omnium fidelium defunctorum, quae tamen locum
cedit dominicae occurrenti.

4. Sollemnitates propriae, nempe:

a ) Sollemnitas Patroni principalis loci seu oppidi aut civitatis.

b ) Sollemnitas Dedicationis et anniversarii Dedicationis ecclesiae
propriae.

c ) Sollemnitas Tituli ecclesiae propriae.

cL) Sollemnitas aut Tituli,

aut Fundatoris,

aut Patroni principalis Ordinis seu Congregationis.


II

5. Festa Domini.

6. Dominicae temporis Nativitatis et dominicae « per annum ».

7. Festa beatae Mariae Virginis et Sanctorum calendarii generalis.

8. Festa propria, nempe:

a) Festum Patroni principalis dioecesis.

b ) Festum anniversarii Dedicationis ecclesiae cathedralis.

c ) Festum Patroni principalis regionis aut provinciae, nationis, am-
plioris territorii.

d) Festum Tituli, Fundatoris, Patroni principalis Ordinis seu Con-
gregationis et provinciae religiosae , salvis praescriptis sub n. 4.

e) Alia festa alicui ecclesiae propria.

/) Alia festa inscripta in Calendario cuiusque dioecesis vel Ordinis
seu Congregationis.

9. Feriae Adventus a die 17 ad 24 decembris inclusive.

Dies infra octavam Nativitatis.

Feriae Quadragesimae.


III

10. Memoriae obligatoriae calendarii generalis.

11. Memoriae obligatoriae propriae, nempe:

a) Memoriae Patroni secundarii loci, dioecesis, regionis aut provin-
ciae, nationis, amplioris territorii, Ordinis seu Congregationis et provin-
ciae religiosae.

b) Aliae memoriae obligatoriae alicui ecclesiae propriae.

c) Aliae memoriae obligatoriae inscriptae in calendario cuiusque
dioecesis, vel Ordinis seu Congregationis.



22


CALENDARIUM ROMANUM GENERALE


12. Memoriae ad libitum, quae tamen, modo quidem peculiari in Insti-
tutionibus de Missa et de Officio descripto, fieri possunt etiam diebus de
quibus sub n. 9.

Hac eadem ratione, ut memoriae ad libitum celebrari possunt memo-
riae obligatoriae, quae accidentaliter occurrunt in feriis Quadragesimae.

13. Feriae Adventus usque ad diem 16 decembris inclusive.

Feriae temporis Nativitatis a die 2 ianuarii ad sabbatum post Epi-
phaniam.

Feriae temporis paschalis a feria II post octavam Paschae ad sabba-
tum ante Pentecosten inclusive.

Feriae per annum.

60 . Si eodem die plures celebrationes occurrunt, fit de ea quae in ta-
bula dierum liturgicorum superiorem obtinet locum.

Attamen:

a ) in occurrentia perpetua, sollemnitates et festa, necnon memoriae
calendarii particularis quae in tota dioecesi vel in tota familia religiosa
vel eiusdem provincia impediuntur, assignentur proximiori diei non im-
pedito sollemnitatibus vel festis; memoriae vero calendarii generalis in
aliquo calendario particulari, necnon memoriae dioecesis vel familiae reli-
giosae in aliqua tantum ecclesia impeditae, omittuntur.

b) In occurrentia accidentali, sollemnitas quae impeditur a die litur-
gico qui praecedentia gaudeat, ad proximiorem diem transferatur qui sit
liber a diebus sub nn. 1-8 in tabula praecedentiae recensitis. Reliquae
celebrationes eo anno omittuntur.

61 . Si vero eodem die celebrandae sint Vesperae Officii currentis et
I Vesperae diei sequentis, praevalent Vesperae celebrationis quae in
tabula dierum liturgicorum superiorem obtinet locum; in casu autem
paritatis, Vesperae diei currentis.
